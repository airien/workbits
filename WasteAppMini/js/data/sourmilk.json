
{"texts":[{"type":"header", "value":"Syrnede melkeprodukter"},
{"type":"normal", "value":"Syrnede melkeprodukter inkluderer produkter som yoghurt, surmelk, kefir, rømme og kesam."},
{"type":"normal", "value":"Oppbevaring, holdbarhet: Oppbevares på samme måte som melk."},
{"type":"header", "value":"Hvordan vet jeg at den kan spises?"},{"type":"normal", "value":"Syrnede melkeprodukter er ofte helt fine å spise etter best før-dato. Syrnede meieriprodukter tilsettes en spesiell bakteriekultur som produserer syre som beskytter mot andre bakterier. Det typiske tegnet på at produktet har blitt dårlig er derfor at det har blitt mugg eller gjær på toppen. Da bør det ikke spises."},
{"type":"normal", "value":"Dersom produktet ser fint ut og lukter og smaker fint er det ikke noe i veien for å spise det eller bruke det i matlaging selv om det er utgått på dato. Det kan være endret konsistens, myseutskillelse eller forandret smak, men det har ikke noe å si for tryggheten. Myseutskillelse kan røres inn igjen."},
{"type":"header", "value":"Hva kan jeg bruke det til?"},
{"type":"link", "value":"Scones: http://www.melk.no/Oppskrifter/Frokost-og-kveldsmat/Broedmaaltider/Scones-med-cottage-cheese "},
{"type":"link", "value":"Brød: http://www.tine.no/oppskrifter/bakst/brod-og-rundstykker/matpakkebr%C3%B8d "},
{"type":"link", "value":"Gryte: http://www.tine.no/118758/jegergryte"},
{"type":"normal", "value":"Syrnede produkter kan godt fryses, men endrer konsistens etter tining, og passer da best til å bruke i kaker, brøddeig eller vafler fremfor å spises."},
{"type":"normal", "value":"Yoghurt, rømme og kulturmelk skiller seg ved oppvarming og egner seg derfor best i kalde retter eller tilsettes mot slutten av koketiden."}
]
}

